Izgubil sem svoj nov telefon.
In ker ne uporabljam Googlovih storitev, ga nisem mogel najti in moj telefon je bil za vedno izgubljen.
V upanju, da se to ne bo več zgodilo, sem razvil to aplikacijo, da lahko preko SMS sporočila ali FMD strežnika poiščem svoj telefon.

Glavne funkcionalnosti aplikacije:

- poiščite napravo (z uporabo GPS ali podatka o tem na katero bazno postajo je naprava povezana)
- zaklenite napravo
- naj naprava zazvoni
- posnemite slike s kamero naprave, da vidite njeno okolico
- ponastavite napravo na tovarniške nastavitve

Uporaba:

Aplikacijo FMD (in s tem svojo mobilno napravo) lahko upravljate preko SMS sporočil ali preko FMD strežnika.
Mobilni napravi pošljete ukaz (npr. "fmd ring") in aplikacija FMD ta ukaz izvede.

Za upravljanje preko SMS lahko določite seznam zaupanja vrednih stikov (telefonskih številk), ki jim je dovoljeno pošiljati ukaze.
Lahko pa nastavite PIN, s pomočjo katerega bodo FMD ukaze lahko pošiljali tudi stiki, ki niso na seznamu zaupanja vrednih.
To uporabno v primeru, ko svojo napravo izgubite, v bližini pa ni nobene osebe, katere telefonska številka je na seznamu zaupanja vrednih stikov. V tem primeru lahko za pomoč zaprosite naključno osebo in s pomočjo pravilne PIN kode npr. na daljavo izbrišete podatke na vašem telefonu.
Če na vašo napravo pošljete sporočilo "fmd", bo aplikacija FMD odgovorila s seznamom razpoložljivih ukazov.

S FMD strežnikom pa dobite možnost uporabe spletnega vmesnika za pošiljanje FMD ukazov, preko FMD strežnika si lahko ogledate lokacijo vaše naprave na zemljevidu, slike, ki jih je posnela naprava, itd.
FMD strežnik je odprtokoden in ga lahko gostite sami, na svojem lastnem strežniku.
Več o tem: https://gitlab.com/nulide/findmydeviceserver

Izjava o zavrnitvi odgovornosti:

Ta aplikacija ponujena takšna, kakršna je, in je bila razvita po naših najboljših močeh.
Upamo, da bo aplikacija za vas uporabna, vendar se zavedajte, da je to hobi projekt,
zato ne moremo zagotoviti, da bo zagotovo delovala, ko jo boste potrebovali.
